---
views:
    byline:
        region: after-main
        template: default/content
        sort: 1
        data:
            meta:
                type: content
                route: block/byline
...
Design-principles
=================

Här ska jag utvärdera webbplatsers designprinciper.

Att göra ett bra urval som täcker olika designprinciper kan vara svårt. Det går inte hur som helst att söka efter en sida med en viss designprincip. Jag har valt sidor som uppfyller att dom använder sig av andra designprinciper än resterande sidor i urvalet. De principer jag funnit är

+ symmetri och balans
+ linjer, djup, rörelse och centrering
+ alignment och proportion
+ mönster (pattern), rotation och textur

För att ha bra koll på de designprinciper som finns har jag använt mig av kurslitteraturen, främst boken 'The Principles of Beautiful Web Design' och spellistan på youtube som rekommenderades.

De webbplatser jag har valt att analysera är:

+ www.texaslonghorn.se
+ us.vibram.com
+ www.pokemon.com/se
+ garntua.se

<hr>

1. www.texaslonghorn.se
--------------------------

#### Skärmdump

<img src="img/analysis/texas.PNG" alt="texaslonghorn.se">


#### Webbplatsens mål och syfte. Varför finns webbplatsen till?

Jag tror att de som letar sig fram till Texas Longhorns hemsida ofta redan har en egen uppfattning om maten och restaurangerna. Syftet för hemsidan bör i så fall vara att förstärka den matupplevelse man kan få där. Som hemside-besökare som inte besökt en restaurang ska sidan inspirera till att vilja göra ett besök. Sekundära syften bör vara att visa meny, öppettider, adresser och erbjuda bordsbokning. Allt detta tycker jag att dom lyckas med.

#### Webbplatsens design och vad som kännetecknar den rent allmänt.

Webbplatsen har en symmetrisk design. Den är delad i mitten, och sidorna är nästintill spegelbilder av varandra. Den känns helt klart balanserad, både horisontellt och vertikalt.

#### Gynnar designen webbplatsens mål och syfte? Vilken känsla ger designen?

Designen gynnar definitivt sidans mål och syfte. Den tydliga skiljelinjen i mitten drar till sig uppmärksamheten, och där stöter man på nyckelordet 'or', vilket mycket kortfattat är en fråga till besökaren, "vad vill du göra här på sidan?". Därifrån hittar man snabbt nyckelordet 'restaurants'. Man behöver inte leta efter det man söker, det uppenbarar sig självt. Bakgrundsbilderna bygger sen på känslan av matupplevelse som man vill framhäva.

#### Lyft fram den eller de designprinciper som kännetecknar webbplatsens design. (exemplifiera.)

Symmetri. Som jag nämnde ovan så är sidan praktiskt taget så symmetrisk den kan bli, som spegelbilder.
Balans. Lika mycket innehåll åt alla håll. Överst är loggan och vänster, höger och nedtill har varsin länk. Längst ner finns en liten footer.

#### Kika om designprinciperna som används är lika/olika för framsidan och undersidorna och kommentera.

På undersidorna har man tagit bort den tydliga mittlinjen, men i övrigt så har man genomgående en symmetrisk och balanserad design.

Som extra kan nämnas att sidan är på helskärm. Bilderna på sidan är antingen av mat, eller som bakgrunder på texturer för att efterlikna tegelväggar eller trä-element. Man använder inte färger med gradients.


2. us.vibram.com
--------------------------

#### Skärmdump

<img src="img/analysis/vibram.PNG" alt="us.vibram.com">

#### Webbplatsens mål och syfte. Varför finns webbplatsen till?

Vibram är ett skomärke, så hemsidans syfte bör vara att marknadsföra sina produkter. Sekundära syften, att visa adresser till affärer, och lyfta de teknologier man använder i sina produkter.

#### Webbplatsens design och vad som kännetecknar den rent allmänt.

Sidan använder sig av en bakgrundsbild som i sig använder linjer för att skapa djup. Löparna som springer in i djupet skapar rörelse. I kanterna av hemsidan finns objekt som skapar en cirkulär känsla över hemsidan. Allt detta centrerar besökarens ögon mot mitten där man har ett utvalt innehåll, som jag antar att man vill lyfta fram.

#### Gynnar designen webbplatsens mål och syfte? Vilken känsla ger designen?

Löparna i rörelse skapar helt klart ett intresse för sidans produkter. Designen riktar också besökarens intresse mot produkterna som har länkar i mitten. Så ja, designen gynnar syftet. Sen att vinterpynta sidan så som dom har gjort kanske inte skapar en känsla för att vilja ge sig ut och springa.

#### Lyft fram den eller de designprinciper som kännetecknar webbplatsens design. (exemplifiera.)

Allt i designen finns för att rikta besökarens intresse mot mitten. Linjer som konvergerar mot mitten, löpare som springer mot mitten, snöflingor i ring runt mitten.

#### Kika om designprinciperna som används är lika/olika för framsidan och undersidorna och kommentera.

Man har i undersidorna behållt istapparna som hänger ned från headern, annars är alla centrerande objekt borta i undersidorna, och man har en mer rektangulär design.


3. www.pokemon.com/se
--------------------------

#### Skärmdump

<img src="img/analysis/pokemon.PNG" alt="pokemon.com/se">

#### Webbplatsens mål och syfte. Varför finns webbplatsen till?

Jag har personligen svårt att förstå mig på pokemon-hysterin, och har därför även svårt att förstå mig på syftet med hemsidan. Jag antar att företaget bakom genom hemsidan vill öka det stora intresse som redan finns, och även göra reklam för sina produkter.

#### Webbplatsens design och vad som kännetecknar den rent allmänt.

I sin design så jobbar man med raka linjer, dvs att man radar upp objekt på rad, efter räta linjer. Vidare så jobbar man med objekt i olika proportioner, dvs ett objekt A är dubbelt så stort som objekt B, som i sin tur är dubbelt så stort som objekt C. Dessa objekt är också grupperade utefter räta linjer.

#### Gynnar designen webbplatsens mål och syfte? Vilken känsla ger designen?

Designen gynnar säkert sidans syfte och mål, men bara för den som är insatt i pokemon. För en oinsatt så är designen mest bara rörig. Man vet inte var man ska kolla. Det som hade behövts är en om-sida, vilket jag finner endast om jag letar mig ända ner till footern (föräldrar-guide).

Även om designen för mig känns rörig, så väcker ändå uppradningen av elementen utefter räta linjer en viss känsla för struktur. Det är nog tydligare för den som är insatt i ämnet pokemon.

#### Lyft fram den eller de designprinciper som kännetecknar webbplatsens design. (exemplifiera.)

Element utefter räta linjer. Storlek på element i förhållande till varandra.

#### Kika om designprinciperna som används är lika/olika för framsidan och undersidorna och kommentera.

Design-principerna återkommer även i undersidorna. Elementen ligger där även snyggt uppradat utefter räta linjer. Man har också likadan form på olika element i olika storlek.



4. garntua.se
--------------------------

#### Skärmdump

<img src="img/analysis/garntua.PNG" alt="garntua.se">

#### Webbplatsens mål och syfte. Varför finns webbplatsen till?

Webbplatsen är på förstasidan en blogg, och på undersidorna finner vi info om fysisk butik och material, öppettider och en webbshop. Syftet med sidan är att marknadsföra butiken, och att öka intresset för stickning.

#### Webbplatsens design och vad som kännetecknar den rent allmänt.

Sidan har ett pattern som bakgrund. Man jobbar med rotation på några bilder (och även ramar som skapar en polaroid-känsla) för att skapa en mer levande hemsida. Till höger på sidan ligger en lista som har en sida ur ett kollegieblock som bakgrund, texture.

#### Gynnar designen webbplatsens mål och syfte? Vilken känsla ger designen?

Designen gynnar syftet med sidan, genom att skapa en känsla för småskaligt, hantverksmässigt, mjukt, naturligt.

#### Lyft fram den eller de designprinciper som kännetecknar webbplatsens design. (exemplifiera.)

Pattern i bakgrunden. Rotation på bilderna i headern. Texture på listan till höger.

#### Kika om designprinciperna som används är lika/olika för framsidan och undersidorna och kommentera.

De roterande bilderna återkommer i flera undersidor. Det känns som att dom på det sättet håller sig till samma designtema oavsett undersida.


Deltagare i analysen
====================

Design-analysen är gjord av Martin Fagerlund.
