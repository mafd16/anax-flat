---
views:
    byline:
        region: after-main
        template: default/content
        sort: 1
        data:
            meta:
                type: content
                route: block/byline
...
Usability
=================

Här ska jag utvärdera webbplatsers användbarhet (usability).

De webbplatser jag valt är åtminstone något sådär välkända för mig. Det är sidor där man kan utföra uppgifter, t.ex. sök något, gör något, osv, istället för hemsidor som kanske bara innehåller ren text.

Mitt tillvägagångssätt är enligt följande. Jag följer de fem komponenterna i artikeln "Usability 101: Introduction to Usability". För varje komponent har jag gjort en skala som jag följer för att utvärdera sidorna. De fem komponenterna och deras skalor är:

+ Learnability: How easy is it for users to accomplish basic tasks the first time they encounter the design?  
Skala:
1. Användaren lyckas inte alls.
2. Användaren får leta och utför med svårighet.
3. Användaren hittar direkt men utför med svårighet, eller får leta men utför med lätthet.
4. Användaren hittar direkt och utför med lätthet.

+ Efficiency: Once users have learned the design, how quickly can they perform tasks?  
Skala:
1. > 7 klick/enter/scroll.
2. 5 till 6 klick/enter/scroll.
3. 3 till 4 klick/enter/scroll.
4. 0 till 2 klick/enter/scroll.

+ Memorability: When users return to the design after a period of not using it, how easily can they reestablish proficiency?  
Skala:
1. Mycket svårt.
2. Ganska svårt.
3. Ganska lätt.
4. Mycket lätt.

+ Errors: How many errors do users make, how severe are these errors, and how easily can they recover from the errors?  
Skala: Antalet error som användaren kan göra dras från maxpoängen 4. Subjektiv bedömning används här, t.ex. om felet är extra svårt att återhämta sig från.

+ Satisfaction: How pleasant is it to use the design?  
Skala:
1. Inte trevligt alls.
2. Inte så trevligt.
3. Ganska trevligt.
4. Mycket trevligt.  
Subjektiv bedömning tillämpas.

De webbplatser jag har valt att analysera är:

+ eniro.se
+ maps.google.se
+ ica.se
+ tv.nu

<hr>

1. eniro.se
--------------------------

Eniro.se är en sida för att söka produkter, tjänster, företag, personer, adresser, nummer och kanske ännu mer. Jag har tänkt ut tre saker att göra på sidan, och som jag ska grunda min utvärdering på. De tre sakerna är

+ Sök/hitta en adress.
+ Sök/hitta en vägbeskrivning.
+ Skapa en utskrivbar karta av vägbeskrivningen.

### Sök/hitta en adress.

#### Learnability
Sidan är väldigt barskrapad ovanför folden, vilket gör att användaren direkt bör hitta sökfältet som är horisontellt centrerat och ligger vertikalt ganska högt upp. I sökfältet står det "Sök produkt, tjänst,.. .., adress,.." Sökfältet har fokus, så det är bara att börja skriva, och när användaren skriver så ges förslag. Jag skulle vilja påstå att användaren hittar direkt och utför uppgiften med lätthet. 4 poäng.

#### Efficiency
Ovanstående uppgift görs, efter att adressen är inskriven, med endast ett klick/enter. 4 poäng.

#### Memorability
Jag anser att användaren mycket lätt återfår sina kunskaper i hur uppgiften ska genomföras på hemsidan. 4 poäng.

#### Errors
Det finns en viss risk att fel eller misstag görs av en förstagångsanvändare. För det första så är hela bakgrunden en bild och länk till en företagshistoria, som vid klick tar användaren bort från sökmöjligheten. Bilden kan lätt stjäla användarens fokus. Minus ett poäng. För det andra, om användaren scrollar nedåt så försvinner sökrutan. Dock så återkommer den högst upp vid minsta scroll uppåt. Minus en halv poäng. 2,5 error-poäng.

#### Satisfaction
Designen är i sin struktur väldigt enkel, och bidrar till att skapa en bra användbarhet. Bakgrundsbilderna på första sidan skapar ett trevligt intryck. Reklamen som kommer i en pop-up efter sökning ger dock minuspoäng, den är inte alls trevlig, och stör till viss del om det är kartbilden man är ute efter. 3 poäng.

### Sök/hitta en vägbeskrivning
På förstasidan bör man direkt hitta länken som heter "vägbeskrivning". Den ligger direkt under sök-fältet. Jag sökte Örebro till Karlskrona.

#### Learnability
Jag tycker det känns mycket enkelt att utföra sökningen. Förslag ges i fälten där man skriver in från och till. Resultatet visas utan krångel. 4 poäng.

#### Efficiency
Ovanstående övning utförs med totalt 4 klick. Det skulle möjligtvis gå att optimera ned det till 3 klick. 3 poäng.

#### Memorability
Detta är inga konstigheter, och användaren bör hitta tillbaka till hur man utför uppgiften mycket snabbt och enkelt. 4 poäng.

#### Errors
Det fel som användarna kan tänkas göra är att dom väljer fel när eniro ger förslag på orter. Det känns som ett relativt litet fel, och inte så svårt att rätta till, men det får ändå ett minuspoäng. 3 poäng.

#### Satisfaction
Designen är mycket trevlig att använda, men reklamen i pop-up drar ner betyget. 3 poäng.

### Få fram en utskrivbar karta av ovanstående vägbeskrivning

#### Learnability
För att lyckas med detta fick jag (som är en van användare) leta lite. När jag väl hittade länken gick det med lätthet att utföra. 3 poäng.

#### Efficiency
För att komma till operativsystemets utskriftsdialog krävdes 2 klick. Ett ytterligare klick och det bör komma papper ur printern. 3 poäng.

#### Memorability
Att minnas var länken finns är inte så enkelt. Resultatsidan är även lite rörig, med mycket information och störande reklam. 2 poäng.

#### Errors
Inga errors bör göras i detta momentet. 4 poäng.

#### Satisfaction
Här utdelar jag bra betyg, men betyget sjunker återigen på grund av reklamen. 3 poäng.


### Sammanfattning för eniro.se

+ Hitta adress: 4 + 4 + 4 + 2,5 + 3 = 17,5
+ Hitta vägbeskrivning: 4 + 3 + 4 + 3 + 3 = 17
+ Utskrivbar karta: 3 + 3 + 2 + 4 + 3 = 15

totalt snitt blir (17,5 + 17 + 15) / 3 = 16,5



2. maps.google.se
--------------------------

Detta är lite av googles motsvarighet till eniro, och jag vill jämföra de två sidorna utifrån exakt samma testfall, dvs

+ Sök/hitta en adress.
+ Sök/hitta en vägbeskrivning.
+ Skapa en utskrivbar karta av vägbeskrivningen.

### Sök/hitta en adress

#### Learnability
Sidan visar enbart karta som bakgrund, och ett sökfält i övre vänstra hörnet. Sökfältet har fokus och innehåller texten "Sök i Google Maps". Sökningen av adress görs enkelt. 4 poäng.

#### Efficiency
Ovanstående sökning görs med minsta möjliga ansträngning. Efter att man skrivit in sin sökrad så krävs endast ett klick/enter. 4 poäng.

#### Memorability
Att återkomma efter en tids frånvaro och åter minnas eller återfå kunskaperna om hur sökningen går till är väldigt enkelt. Inget på hemsidan stör eller stjäl uppmärksamhet. 4 poäng.

#### Errors
När det gäller att göra fel eller misstag som användare på sidan så har jag svårt att se hur man ska (miss-)lyckas. Jag kan inte se några direkta källor till fel. 4poäng.

#### Satisfaction
Rent användarvänligt så får designen högsta betyg, men färgsättningen i kartan tilltalar mig inte till hundra procent. Den är något nedtonad, vilket kan vara en fördel för att inte stjäla uppmärksamheten, men ger samtidigt ett grått, tråkigt och vardagligt intryck. 3 poäng.


### Sök/hitta en vägbeskrivning
Jag söker även här från Örebro till Karlskrona.

#### Learnability
På sidan finns det ingen länk/text som säger vägbeskrivning. Det som finns är en ikon/pil (som en 180-graders roterad enter-pil) som vid hovring på ikonen ger texten "vägbeskrivningar". Som förstagångsanvändare kan man nog få leta lite efter den. Dialogen för att skriva in sina start- och slutmål är tydlig och enkel, och bör inte skapa några bekymmer. 3 poäng.

#### Efficiency
Sökningen utfördes med ett minimum av 4 klick. Det ger 3 poäng.

#### Memorability
Har man väl använt vägbeskrivningen några gånger så blir det snart inpräntat vad ikonen betyder. Återvändande användare bör inte ha några bekymmer att återupprätta sina kunskaper i hur man utför sökningen av vägbeskrivning. 4 poäng.

#### Errors
Även här har jag svårt att hitta möjligheter till att göra fel. 4 poäng.

#### Satisfaction
Designen är här mycket tilltalande. Det används en del bilder/ikoner, men dom är alla tydliga i sin innebörd. 4 poäng.


### Få fram en utskrivbar karta av ovanstående vägbeskrivning

#### Learnability
För att hitta utskriftslänken måste man först klicka på menyknappen (hamburgare-ikonen). Sen ligger länken i en lista av länkar. Även om länken är tydlig så sticker den inte direkt ut. Jag ger här 3 poäng.

#### Efficiency
För att komma till operativsystemets utskriftsdialog krävdes 3 klick. Ett ytterligare klick och det bör komma papper ur printern. 3 poäng.

#### Memorability
Likadant som för att söka adress, har man väl använt googles funktion så bör man hitta tillbaka snabbt och enkelt. 4 poäng.

#### Errors
Jag har svårt att se att fel ska göras här. Hela processen är tydlig och enkel. 4 poäng.

#### Satisfaction
Designen för detta moment är helt klart godkänd. 4 poäng.


### Sammanfattning för maps.google.se

+ Hitta adress: 4 + 4 + 4 + 4 + 3 = 19
+ Hitta vägbeskrivning: 3 + 3 + 4 + 4 + 4 = 18
+ Utskrivbar karta: 3 + 3 + 4 + 4 + 4 = 18

totalt snitt blir (19 + 18 + 18) / 3 = 18,3




3. ica.se
--------------------------

På ica.se vill jag testa följande moment:

+ Sök recept på pannkakor.
+ Hitta/sök butik.


### Sök recept på pannkakor

#### Learnability
Ica.se innehåller en hel del information på förstasidan, och jag räknar till inte mindre än 4 olika navbars. Det är mycket information att ta in, men ändå så är sökfältet längst upp till höger ganska lätt att få syn på. Där görs sökningen enkelt. Vill man så kan man även gå genom länken "recept" som finns längst upp till vänster. Då görs efterföljande sökning enbart på recept. Med viss risk för att förstagångsanvändaren får leta i all information så ger jag 3 poäng.

#### Efficiency
För att göra sökningen ovan så krävs i båda fallen 4 klick/scroll. Det ger 3 poäng.

#### Memorability
Jag vill påstå att det är ganska lätt att återupprätta kunskaperna efter en tids frånvaro från sidan. 3 poäng.

#### Errors
När man söker på "pannkakor" så visas i resultaten i följande ordning Tjänster, Receptsamlingar, Recept, osv. Jag gick själv in på pannkakor under Receptsamlingar, och fick då upp spenatpannkaka, morotspannkaka, crepes, ärtpannkaka. Jag ville ju bara hitta ett grundrecept. Minus ett poäng för klurigt resultat av sökningen. 3 poäng.

#### Satisfaction
Min subjektiva bedömning är att designen är mycket trevlig att använda. 4 poäng.


### Sök/hitta en butik

#### Learnability
För att söka efter butik finns det på förstasidan två länkar till samma söksida. Att hitta minst en av länkarna känns enkelt. Väl på söksidan får man frågan om man vill dela sin position, och gör man det så får man upp de närmsta butikerna på karta. Man kan även välja att se butikerna i lista. Så långt allt väl. Om man däremot väljer att inte dela positionen, och söker på t.ex. Karlskrona så låter kartan bli att zooma in. Resultatet visas under sidans fold, och man får känslan av att sökningen inte har genomförts. För att sen se butikerna på kartan måste man zooma en hel del. 3 poäng blir resultatet.

#### Efficiency
Om man delar positionen och vill se en butik nära sig själv så kan det göras med 4 klick/enter/scroll. Om man däremot vill söka i en annan stad kan man få utföra så mycket som 14 klick/enter/scroll. Betyget blir katastrofala 1 poäng.

#### Memorability
Ica håller sig till de konventioner som man förväntar sig av en "hitta butik"-funktion. Det bör inte vara några svårigheter att återupprätta kunskaperna. 4 poäng.

#### Errors
Inga errors bör göras av användaren, inte som jag kan finna iaf. 4 poäng.

#### Satisfaction
Designen är trevlig att använda, men minus ges av sökresultat under fold, krav på användaren att zooma fram resultatet, samt att zoomningen enbart kan göras via klick på plus- och minusknappar. 2 poäng.


### Sammanfattning för ica.se

+ Sök recept på pannkakor: 3 + 3 + 3 + 3 + 4 = 16
+ Sök/hitta en butik: 3 + 1 + 4 + 4 + 2 = 14

totalt snitt blir (16 + 14) / 2 = 15


4. tv.nu
--------------------------

Tv.nu är en sida som visar tv-tablåer för en massa olika kanaler. På tv.nu vill jag testa följande moment:

+ Lägg till en ny kanal.
+ Hitta vad som sänds på den kanalen i övermorgon kl 22.00.


### Lägg till en ny kanal

#### Learnability
På sidan visas de vanligaste kanalerna. Vill man lägga till en kanal så verkar det finnas åtminstone ett par sätt att göra det på. Längst upp finns en sökruta. Söker jag på t.ex. eurosport så visas flera kanaler som uppfyller mitt sök-kriterie, och intill kanalen finns en on/off-knapp. Sätter jag knappen på on så läggs kanalen till. Det andra sättet är att scrolla förbi alla kanaler som visas, och därefter ligger följande text "Hittar du inte rätt kanal? På kanalvalet kan du justera din tablå!", med en knapp under. Man får då upp en lista med alla (ca 250) kanaler. Vid varje kanal finns en on/off-knapp. Det finns även här en sökfunktion. För mig är tillvägagångssättet enkelt och logiskt, men jag saknar eventuellt en länk ovanför folden till "lägg till kanal". Kanske att en förstagångsanvändare kan ha problem att hitta rätt. 3 poäng.

#### Efficiency
Har man väl lärt sig hur man gör så räcker det (ofta) med 2 klick för att lägga till en ny kanal. Mycket bra! 4 poäng.

#### Memorability
Användaren bör lätt kunna återupprätta kunskaperna om hur man lägger till en kanal efter en tids frånvaro. 4 poäng.

#### Errors
På sidan finns "mitt tv.nu", en inloggning/skapa konto som förmodligen kan användas för att välja kanaler. Möjligtvis att användare kan tro att det behövs ett konto för att skapa en egen tablå (vilka kanaler som visas sparas i en cookie). Det ger ett minus i sammanhanget. 3 poäng.

#### Satisfaction
Designen är trevlig att använda, men sidan fullkomligt kryllar av reklam som drar ned betyget. 3 poäng.


### Hitta vad som sänds på den kanalen i övermorgon kl 22.00.

#### Learnability
För att ta sig till kanalen kan man scrolla ned på sidan, eller söka i sökfältet. Väl inne på kanalen hittar man snabbt länkar till närliggande dagar. Därefter är det bara att scrolla ned till efterfrågad tid. Detta utförs utan svårigheter eller krusiduller. Det går även att först välja dag, och sen scrolla ned till kanalen. 4 poäng.

#### Efficiency
Att utföra ovanstående görs med 4 klick/scroll. Att välja dag först ger att ovanstående görs med 2 klick/scroll. 4 poäng.

#### Memorability
Återvändande användare bör inte ha några svårigheter att återupprätta kunskaperna hur uppgifter ska utföras. 4 poäng.

#### Errors
Det finns en liten risk för att användare kollar på fel datum. Kanske att datumet alltid skulle vara synligt? 3 poäng.

#### Satisfaction
Designen är trevlig att använda, men sidan fullkomligt kryllar av reklam som drar ned betyget. 3 poäng.


### Sammanfattning för tv.nu

+ Lägg till en ny kanal: 3 + 4 + 4 + 3 + 3 = 17
+ Hitta vad som sänds på den kanalen i övermorgon kl 22.00: 4 + 4 + 4 + 3 + 3 = 18

totalt snitt blir (17 + 18) / 2 = 17,5


Avslutande stycke!
=================

Vi har en vinnare! Resultaten blev alltså följande

1. maps.google.se - 18,3 poäng
2. tv.nu - 17,5 poäng
3. eniro.se - 16,5 poäng
4. ica.se - 15 poäng

Av analysen kan vi se att användare oftast bör hitta och utföra sina uppgifter enkelt. Vid ett fåtal tillfällen får användaren leta efter länkar. De flesta sidor är godkänt effektiva när det kommer till hur snabbt användare kan utföra uppgifter. Det är bara någon enstaka sida som misslyckas ordentligt på något ställe. Alla sidor verkar enkla att återkomma till efter en tids frånvaro. Risken att som användare göra fel är liten, och sidorna är i stort väldigt trevliga.


Deltagare i analysen
====================

Analysen om usability är gjord av Martin Fagerlund.
